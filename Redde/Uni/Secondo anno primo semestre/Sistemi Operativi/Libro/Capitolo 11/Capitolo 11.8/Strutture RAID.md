L’evoluzione tecnologica ha reso le unità di memorizzazione progressivamente più piccole e meno costose, tanto che oggi è economicamente possibile equipaggiare un sistema elaborativo con molti dischi. La presenza di più dischi, qualora si possano usare in parallelo, rende possibile l’aumento della frequenza a cui i dati si possono leggere o scrivere. Inoltre, una configurazione di questo tipo permette di migliorare l’affidabilità della memoria secondaria, poiché diventa possibile memorizzare le informazioni in più dischi in modo ridondante. In questo caso, un guasto a uno dei dischi non comporta la perdita di dati. Ci sono varie tecniche per l’organizzazione dei dischi, note col nome comune di batterie ridondanti di dischi (_redundant array of independent disks_, raid), che hanno lo scopo di affrontare i problemi di prestazioni e affidabilità.

Nel passato, strutture raid composte da piccoli dischi economici erano viste come un’alternativa economicamente vantaggiosa rispetto a costosi dischi di grande capacità; oggi, le strutture raid s’impiegano per la loro maggiore affidabilità e velocità di trasferimento dei dati, piuttosto che per ragioni economiche. Quindi, la _I_ in raid viene attualmente letta _independent_ anziché _inexpensive_ com’era originariamente.

### 11.8.1 [[Miglioramento dell’affidabilità tramite la ridondanza]]
### 11.8.2 [[Miglioramento delle prestazioni tramite il parallelismo]]
### 11.8.3 [[Livelli raid]]
### 11.8.4 [[Scelta di un livello RAID]]
### 11.8.5 [[Estensioni]]
### 11.8.6 [[Problemi connessi a RAID]]
### 11.8.7 [[Object storage]]