Ogniqualvolta la cpu passa nello stato d’inattività, il sistema operativo sceglie per l’esecuzione uno dei processi presenti nella ready queue. In particolare, è lo scheduler a breve termine, o scheduler della cpu che, tra i processi in memoria pronti per l’esecuzione, sceglie quello cui assegnare la cpu.

La ready queue non è necessariamente una coda in ordine d’arrivo (_first-in, first-out_ o fifo). Come vedremo analizzando i diversi algoritmi di scheduling, una ready queue si può realizzare come una coda fifo, una coda con priorità, un albero o semplicemente una lista concatenata non ordinata. Tuttavia, concettualmente tutti i processi della ready queue sono posti nella lista d’attesa per accedere alla cpu. Generalmente gli elementi delle code sono i [_process control block_ (pcb)](obsidian://open?vault=Redde&file=Uni%2FSecondo%20anno%20primo%20semestre%2FSistemi%20Operativi%2FLibro%2FCapitolo%203%20Processi%2FCapitolo%203.1%2FBlocco%20di%20controllo%20del%20processo%20o%20PCB) dei processi.