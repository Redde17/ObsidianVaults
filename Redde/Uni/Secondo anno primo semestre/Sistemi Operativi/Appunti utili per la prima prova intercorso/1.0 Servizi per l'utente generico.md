![[Pasted image 20221017104237.png]]
La visione della macchina che abbiamo e che l'utente generico osserca é la precedente.

Alla base di tutto c’è l’hardware (CPU, memoria, parti meccaniche, etc…). Al di sopra di queste parti meccaniche è presente il sistema operativo, il quale mette a disposizione le risorse che hanno l’obiettivo di far eseguire un dato programma all’utente (comprende tutta la parte che nell’immagine viene vista in azzurro). In particolare, i servizi che il sistema operativo mette a disposizione sono:
- **eseguire programmi**: il SO deve caricare in memoria ed eseguire i programmi e garantire la terminazione dell’esecuzione in modo normale o anormale (eventualmente indicandone l’errore). Come noi sappiamo, i programmi che scriviamo risiedono nell’Hard Disk, però, ogniqualvolta un esecutivo deve essere eseguito, bisogna caricarlo in memoria principale perché l’unico modo che ci permette di eseguire un programma, è che esso risieda in memoria principale, in quanto la CPU comunica solo con essa. Una volta che il programma è in memoria principale, la CPU esegue riga dopo riga il programma.
- **effettuare operazioni di input/output**: quando stiamo eseguendo un programma in memoria principale, il SO deve garantire che in un momento qualsiasi del programma si necessiti di un file (che naturalmente risiede sul disco), anche quest’ultimo deve essere portato all’interno del pezzo di memoria principale che è stato assegnato precedentemente al programma.
- **gestire il file system**: significa che il SO, non solo deve mettere a disposizione la possibilità di effettuare input/output su un file, ma anche creare file, creare una directory ed all’interno inserire un file, sapere quali sono i permessi di accesso di un file. Il SO deve garantire questi servizi.
- **comunicazione tra processi**: il SO deve garantire che più processi possono scambiarsi informazioni, sullo stesso computer o tra computer su una rete.
- **rilevazione dell’errore**: il SO deve essere sempre informato sugli errori di tipo hardware o software.
- **allocazione risorse**: il SO deve garantire il corretto passaggio dell’esecutivo dal disco alla memoria principale.
- **contabilizzazione:** contare quanti utenti ci sono, e quanta memoria stanno utilizzando, utile per la gestione totale del sistema.
- **protezione e sicurezza.**

Tutti questi servizi che sono stati elencati, vengono realizzati mediante le **system calls**, che sono l’unica modalità che ci consente di andare in **kernel mode** ed eseguire fisicamente ciò di cui abbiamo bisogno.