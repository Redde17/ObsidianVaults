I DBMS sono caratterizzati, da un lato, dalla presenza di molteplici linguaggi per la gestione dei dati, dall’altro dalla presenza di molteplici tipologie di utenti. 
I linguaggi per basi di dati si distinguono in due categorie:
- Linguaggi di definizione dei dati o **Data Definition Language (DDL)**, utilizzati per definire gli schemi logici, esterni e fisici.

- Linguaggi di manipolazione dei dati o Data Manipulation Language (DML) utilizzati per l’inserimento, la cancellazione e la modifica dei dati.

### 1.4.1 Utenti e progettisti
Varie categorie di persone possono interagire con una base di dati o con un DBMS.
- **L'amministratore della base di dati** (Database Administrator – DA) è la persona responsabile del controllo della progettazione e amministrazione della base di dati 
- **I progettisti e programmatori** di applicazioni implementano programmi che accedono alla base di dati. 
- Gli **utenti** utilizzano la base di dati per le proprie attività. Essi sono divisi in due categorie: 
	1. utenti **finali** (o terminalisti), utilizzano programmi che realizzano attività standard predefinite. 
	2. utenti **casuali** in grado di utilizzare i DML per l'accesso alla base di dati.