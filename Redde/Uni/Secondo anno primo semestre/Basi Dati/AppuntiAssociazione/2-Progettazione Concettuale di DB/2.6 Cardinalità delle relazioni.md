La cardinalità delle relazioni è una coppia di valori associati ad ogni entità che partecipa ad una relationship. 
La cardinalità specifica la partecipazione di un’entità a una relazione, il primo numero indica la partecipazione, il secondo numero indica la cardinalità della relazione. È possibile assegnare qualunque intero non negativo a una cardinalità di relazione con l’unico vincolo che la cardinalità minima deve essere < o = della cardinalità massima. 
Per semplicità vengono utilizzati solamente tre simboli:
- 0 e 1 per la cardinalità minima: 
	- 0, si dice che la partecipazione dell’entità relativa è opzionale; - 1, si dice che la partecipazione è obbligatoria. 
-  1 e N per la massima: 
	- N non pone alcun limite.

Guardando le cardinalità massime coinvolte nella relationship è possibile stabilire il tipo di relazione (uno-uno, uno-molti, molti-molti). 
Le relazioni aventi cardinalità massima pari a 1, per entrambe le entità coinvolte, definiscono una corrispondenza uno a uno e vengono quindi denominate relazioni uno a uno.
Le relazioni aventi un’entità con cardinalità massima pari a 1 e l’altra con cardinalità massima pari a N, sono denominate relazioni uno a molti. Infine, le relazioni aventi cardinalità massima pari a N per entrambe le entità coinvolte, vengono denominate relazioni molti a molti.

### 2.6.1 Cardinalità degli attributi
La cardinalità degli attributi viene specificata per gli attributi di entità o relazioni e descrivono il numero minimo e massimo di valori dell’attributo associati a ogni occorrenza di entità o relazione. Nella maggior parte dei casi, la cardinalità di un attributo è pari a (1,1) e viene omessa. 
Un attributo si dice nullo quando la cardinalità minima è pari a 0, oppure possono esistere diversi valori quindi avremo una cardinalità massima pari a molti (N) e avremo un attributo multivalore.
- cardinalità minima degli attributi può essere: 
	- 0, si dice che la partecipazione dell’entità relativa è opzionale; - 1, si dice che la partecipazione è obbligatoria. 
- N per la cardinalità massima: 
	- N, attributo multivalore.

