Gli identificatori delle entità vengono utilizzati per ciascuna entità dello schema e descrivono gli attributi in modo da identificare univocamente le occorrenze delle entità. 
Sono detti interni (o chiavi) perché uno o più attributi sono sufficienti ad individuare un identificatore.
![[Pasted image 20230103174701.png]]

### 2.7.1 Identificatori (esterni) delle entità
Nel caso in cui l’identificatore di un’entità è ottenuto utilizzando altre entità, allora si parla di identificatore esterno.
![[Pasted image 20230103174745.png]]

In questo esempio consideriamo STUDENTI provenienti da diversi atenei (le matricole possono essere uguali). Ogni studente può essere iscritto ad una sola UNIVERSITA’. La matricola quindi non identifica lo studente. L’attributo identificativo è in questo caso la matricola legata ad un’altra entità, UNIVERSITA’: quindi conosco lo studente se ne conosco la matricola e se so a quale università è iscritto.

REGOLE: 
1) Un identificatore può coinvolgere uno o più attributi, ognuno dei quali deve avere cardinalità (1,1). 
2) Un identificatore esterno può coinvolgere una o più entità, ognuna delle quali deve essere membro di una relazione alla quale l’entità da identificare partecipa con cardinalità (1,1). 
3) Un’identificazione esterna può coinvolgere un’entità che è a sua volta identificata esternamente, purché non vengano generati cicli di identificazioni esterne. 
4) Ogni entità deve avere almeno un identificare, e ne può avere più di uno. 
5) L’identificatore appartiene SOLO all’entità e NON alla relazione.