Per progettare una base di dati di buona qualità è opportuno seguire una metodologia di progettazione che consiste in:

- Una **decomposizione** dell’intera attività in passi successivi indipendenti tra loro; 
	
- Una **serie di strategie da seguire** nei vari passi e alcuni criteri di scelta quando ci sono più alternative; 
	
- Alcuni **modelli di riferimento** per descrivere i dati I/O delle fasi.


Le proprietà che una metodologia deve garantire sono: 
- **Generalità** rispetto alle applicazioni e ai sistemi; 
- **Qualità** del prodotto in termini di correttezza, completezza ed efficienza rispetto alle risorse; 
- **Facilità** d’uso delle strategie e dei modelli. 

Negli anni sia è affermata una metodologia di progetto che ha soddisfatto pienamente le proprietà descritte. Questa metodologia è articolata in tre fasi: la prima fase indica “cosa” rappresentare in una base dati, la seconda e terza fase stabilisce “come” fare una base dati.

1) **Progettazione concettuale.** 
	Il prodotto di questa fase viene chiamato schema concettuale, cioè una descrizione formale delle esigenze aziendali, espressa in modo indipendente dal DBMS adottato. Lo schema concettuale fa riferimento a un modello concettuale, un linguaggio ad alto livello usato per descrivere lo schema concettuale. In questa fase il progettista deve cercare di rappresentare l’informazione della base dati, infatti, la fase di raccolta e analisi dei requisiti viene svolta insieme a quella di progettazione concettuale. 

2) **Progettazione logica.** 
	Consiste nella traduzione dello schema concettuale definito nella fase precedente. Il prodotto di questa fase viene chiamato schema logico, espresso nel DDL del DBMS, e fa riferimento ad un modello logico (linguaggio usato per descrivere lo schema logico) dei dati. In questa fase si considerano aspetti legati all’efficienza e ai vincoli. 

3) **Progettazione fisica.** 
	In questa fase si operano scelte strettamente dipendenti dallo specifico DBMS utilizzato, inoltre, lo schema logico viene completato con la memorizzazione dei dati. Il prodotto di questa fase viene chiamato schema fisico, che descrive le strutture di memorizzazione e accesso ai dati e fa riferimento ad un modello fisico dei dati

