Progettare una base di dati significa definirne la struttura, le caratteristiche e il contenuto. La progettazione di una base di dati costituisce solo una delle diverse fasi di sviluppo di un sistema informativo. Il ciclo di vita di un sistema informativo comprende:

- Studio di fattibilità. 
	Serve a definire i costi delle varie alternative e a stabilire le proprietà delle varie componenti del sistema. 
	
- Raccolta e analisi dei requisiti. 
	E’ fatta nella progettazione concettuale e consiste nello studio delle proprietà e delle funzionalità del sistema informativo. Questa fase richiede un’interazione con gli utenti e verranno, inoltre, stabiliti i requisiti software e hardware del sistema informativo. Le attività principali svolte in questa fase sono la costruzione di un glossario dei termini, l’eliminazione delle ambiguità (sinonimi) e il raggruppamento dei requisisti “omogenei”. 
	
- Progettazione. 
	Si divide in progettazione dei dati e progettazione delle applicazioni. Nella prima si individua la struttura e l'organizzazione che i dati dovranno avere, nell'altra si definiscono le caratteristiche dei programmi applicativi. 
	
- Implementazione. 
	Viene costruito e popolata la base di dati e viene prodotto il codice dei programmi. 
	
- Validazione e collaudo. 
	Serve a verificare il corretto funzionamento e la qualità del sistema informativo. 
	
- Funzionamento.
	In questa fase il sistema informativo diventa operativo e se non si verificano malfunzionamenti questa attività richiede solo operazioni di manutenzione. Inoltre, oltre a queste fasi ce ne potrebbe essere un'altra quella di prototipizzazione, che consiste nella realizzazione di una versione semplificata del sistema informativo.