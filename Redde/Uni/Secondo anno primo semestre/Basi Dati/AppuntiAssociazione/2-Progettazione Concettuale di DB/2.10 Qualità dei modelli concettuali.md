Nella costruzione di uno schema concettuale vanno garantite alcune proprietà generali:
- Correttezza 
	Uno schema concettuale è corretto quando utilizza i costrutti messi a disposizione dal modello concettuale di riferimento. Gli errori possono essere sintattici o semantici. 
	
- Completezza 
	Uno schema concettuale è completo quando rappresenta tutti i dati di interesse e quando tutte le operazioni possono essere eseguite a partire dai concetti descritti nello schema. 
	
- Leggibilità 
	Uno schema concettuale è leggibile quando rappresenta i requisiti in maniera naturale e facilmente comprensibile. Per garantire questa proprietà è necessaria una scelta opportuna dei nomi da dare ai concetti. 
	
- Minimalità 
	Uno schema è minimale quando tutte le specifiche sui dati sono rappresentate una sola volta nello schema. Uno schema quindi non è minimale quando esistono delle ridondanze.