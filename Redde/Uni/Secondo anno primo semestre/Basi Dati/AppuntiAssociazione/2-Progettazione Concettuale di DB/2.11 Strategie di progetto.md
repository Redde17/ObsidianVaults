Lo sviluppo di uno schema concettuale può essere considerato un processo di ingegnerizzazione e, com tale, risultano applicabili varie strategie di progetto utilizzate anche in altre discipline:

1) Top-Down: 
	lo schema concettuale viene prodotto a partire da uno schema iniziale generale con pochi concetti molto astratti. 
	Tramite una serie di raffinamenti successivi si arriva allo schema finale dettagliato. 
	Tale tecnica è applicabile solo se si ha una visione completa della realtà. Nel passaggio da un livello di raffinamento a un altro, lo schema viene modificato facendo uso di alcune trasformazioni elementari chiamate primitive di trasformazione top-down e sono: 
	- L’associazione degli attributi a un’entità o a una relazione; 
	- La reificazione di un attributo o di un’entità; 
	- La decomposizione di una relazione in due relazioni; 
	- La generalizzazione di un’entità
	
2) Bottom-Up: 
	le specifiche iniziali sono suddivise in frammenti sempre più semplici fino a quando descrivono un frammento elementare della realtà. I vari schemi ottenuti vengono fusi fino ad ottenere lo schema concettuale finale che si ottiene attraverso le primitive di trasformazione bottom-up che sono: 
	- L’introduzione di una nuova entità o relazione dall’analisi delle specifiche; 
	- L’individuazione di una generalizzazione riferita ad un’entità; 
	- L’aggregazione di alcuni attributi in un’entità o in una relazione; 
	Questa strategia si adatta bene a situazioni in cui esiste un gruppo che si divide i problemi, ma la successiva integrazione presenta delle difficoltà.
	
3) Inside-Out: 
	è un caso particolare del bottom-up, infatti, si individuano solo alcuni concetti importanti e da questi si procede verso quelli più lontani (si dice che si procede a “macchia d’olio”). Questa strategia non richiede integrazione.
	
4) Mista: 
	cerca di combinare i vantaggi della strategia top-down con quelli del bottom-up, infatti possiamo suddividere un problema complesso in sotto problemi e procedere per raffinamenti