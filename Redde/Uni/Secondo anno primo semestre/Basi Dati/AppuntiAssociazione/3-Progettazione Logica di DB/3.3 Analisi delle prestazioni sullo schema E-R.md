Gli indici di prestazione di una base dati riguardano: 
- Costo di una operazione: 
	viene considerato il numero di occorrenze di entità e associazioni che vanno visitate per rispondere a un’operazione sulla base di dati. 
	
- Occupazione di memoria: 
	si valuta lo spazio di memoria (misurato in numero di byte) necessario per memorizzare i dati descritti dallo schema.

Per studiare questi parametri dobbiamo conoscere: 
- volume dei dati, ovvero: 
	- il numero di occorrenze di ogni entità associazione dello schema; 
	- dimensioni di ciascun attributo (di entità o associazione). 
	
- caratteristiche delle operazioni: 
	- tipo dell'operazione (interattiva o batch); 
	- frequenza (numero medio di esecuzione in un certo intervallo di tempo); 
	- dati coinvolti (entità e/o associazioni).

Il volume dei dati e le caratteristiche generali delle operazioni possono essere descritti facendo uso di tabelle.

Nella tavola dei volumi vengono riportati tutti i concetti dello schema (entità e associazioni) con il volume previsto. 
Se la cardinalità di un’entità è (1,1) allora la relazione assume lo stesso valore di tale entità.

