Un **modello dei dati** e un insieme di concetti utilizzati per organizzare i dati di interesse e descriverne la struttura in modo che esso risulti comprensibile ad un elaboratore. 
*Per esempio, il C permette di costruire tipi per mezzo di costruttori struct, union, enum, *(pointer).*

Il **modello relazionale** dei dati, attualmente il più diffuso, permette di definire tipi per mezzo del costruttore relazionale, che consente di organizzare i dati in insiemi di record a struttura fissa. 
La relazione viene rappresentata per mezzo di una tabella, le cui righe rappresentano i record e le colonne corrispondono ai campi dei record; l'ordine delle righe delle colonne è irrilevante.

*Oltre al modello relazionale sono stati definiti altri 4 tipi di modelli:*
1. Il **modello gerarchico**, basato sull'uso di struttura ad albero definito durante la prima fase di sviluppo dei DBMS.

2. Il **modello reticolare** (detto anche CODASYL) basato sull'uso di grafi.

3. Il **modello oggetti** che stende alle basi di dati il paradigma di programmazione oggetti.

4. Il **modello XML** dove i dati vengono presentati insieme alla loro descrizione e non devono sottostare ad un'unica struttura logica.

5. **Modelli semistrutturati e flessibili** sviluppati i sistemi NoSQL, cercano di superare alcune limitazioni dei sistemi relazionali.

I modelli dei dati appena elencati vengono detti **logici**, per sottolineare il fatto che riflettono una particolare organizzazione (ad alberi, a grafi, a tabelle o a oggetti).

Più recentemente sono stati introdotti altri modelli dei dati detti **concettuali**, utilizzati per descrivere i dati in maniera indipendente dal modello logico. Il loro nome deriva dal fatto che tendono a descrivere i concetti del mondo reale. Essi vengono utilizzati nella fase preliminare di progettazione di basi di dati

-----------

### 1.3.1 Schemi e Istanze
Nelle basi di dati esiste una parte invariante nel tempo, detta **schema** della base di dati, costituita dalle caratteristiche dei dati quindi ne descrive la struttura, e una parte variabile nel tempo, detta **istanza** o stato della base di dati, costituita dai valori effettivi.

Lo schema è la parte **intensionale**, mentre l’istanza è la parte **estensionale**.

In fine diciamo che abbiamo una relazione tra modelli, schemi e istanze perché
- Il modello fornisce le regole per strutturare i dati;
- Lo schema verifica che una istanza è valida;
- L’istanza descrive la realtà in un dato istante di tempo.

----------

### 1.3.2 Livelli di astrazione nei DBMS
L’architettura di una base di dati è organizzata su 3 livelli, detti **esterno**, **logico** e **interno**:
-  Il livello **esterno** costituisce la descrizione di una porzione della base di dati per mezzo del modello logico.

- Il livello **logico** (parte estensionale) costituisce una descrizione dell’intera base di dati per mezzo del modello logico adottato nei DBMS.

- Il livello **interno** costituisce la rappresentazione dello schema logico per mezzo di strutture fisiche di memorizzazione.


![[Pasted image 20221121151811.png]]

Mediante questa definizione livelli è possibile ottenere **l'indipendenza dei dati**, ovvero le applicazioni sono indipendenti dal modo in cui i dati sono organizzati. 

L’indipendenza dei dati può essere caratterizzata come indipendenza fisica e logica:
- L'**indipendenza fisica** consente di interagire con il DBMS in modo indipendente dalla struttura fisica dei dati.
- L'**indipendenza logica** consente di interagire con il livello esterno della base di dati in modo indipendente dal livello logico. È possibile modificare il livello logico mantenendo inalterate le strutture esterne di interesse per l'utente.